Noire, 1960. privatni detektiv Nick Genetik
Unos 00101010, slučaj "eliminacijska selekcija"

Kada su me pozvali nisam očekivao da će žrtva biti apsolutno raskomadana.
Od nje je ostao samo dataset, djelomično označen. Jedva se vidjelo da je to
nekada bila funkcija. Pronaći ubojicu nije bilo teško. Pomahnitali profesor
s faksa htio je sakriti minimum funkcije, ali ne i činjenicu da je on kriv
za skrivanje tog minimuma. Nitko nije znao zašto je taj minimum bitan, ali
znali smo da ga moramo pronaći.

Pronaći minimum pomoću nečega što je nekada bila funkcija je bilo nemoguće.
Srećom manijak je bio neoprezan i u postupku ostavio više nego dovoljno uzoraka
za aproksimiranje žrtve. Naravno to nije bila nikakva utjeha njenoj obitelji.
Bez obzira na broj uzoraka, žrtva nikada više neće biti ono što je nekada bila
ma koliko god iteracija se mi trudili.

Noćima i danima sam sjedio za stolom i prebirao po slikama žrtve. Pokušavao
sam aproksimirati ono što je nekada bila i dobrotu mog pokušaja izračunati
preko djelomično označenih slika. Pokušaja je bilo toliko puno da bi
ih neki čak nazvali populacijom. Nažalost dan danas žalim što nikada nisam
uspio napraviti aproksimaciju koja bi bila konzistentna sa slikama, ali kada
je pripravnik Gradijentko vidio najbolju aproksimaciju u 14. tjednu mojih beznadnih pokušaja
odmah je prepoznao minimum žrtve (nitko ne zna kako mu je to uspjelo).

Nismo mogli vjerovati što je manijak probao sakriti. Tu noć sam trčao u centralu
da pohranimo osuđujuće dokaze kada me nešto udarilo po glavi. Zadnje što sam čuo
prije nego što sam se onesvijestio bilo je: "Jeste li riješili sve zadatke?".

Drugog dana sam se probudio u bolnici gdje su mi rekli da je manijak pobjegao iz
zatvora, a tajni asistent koji me nokautirao pobjegao s dokazima.
Do dana današnjeg samo ja i pripravnik znamo minimum te funkcije i nećemo ga reći nikome dok
ne uhvatimo krivce!

https://www.youtube.com/watch?v=9e78BYWAERo